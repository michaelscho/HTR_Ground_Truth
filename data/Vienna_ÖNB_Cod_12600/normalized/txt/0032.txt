circuitu a certo loco in eundem locum reditus annus suus est Sic mensis lunae annus est intra quem
caeli ambitum lustrat Nam et a luna mensis dicitur quia graeco nomine luna mene vocatur Nam
cursus quidem veneris atque mercurii paene par soli est Martis vero annus est fere biennium tenet
Tanto enim tempore caelum circuit Iovis autem stella xii et saturni xxx annos in eadem circuitione
consumit Annus vero qui mundasius vocatur qui vere vertens est quia conversione plenae univer¬
sitatis efficitur largissimis saeculis explicatur cuius ratio talis est Stellae omnes et sidera quae infixa
caelo videntur quorum proprium motum nunquam visus humanus sentire vel depraehendere potest moventur
tamen et praeter caeli volubilitatem qua semper trahuntur suo quoque accessu tam sero promovent ut
nullius hominum vita tam longa sit quae observatione continua factam de loco permutati¬
onem in quo eas primum viderat deprehendat mundani ergo anni finis est cum stellae omnes
omniaque sidera quae aplanes habet a certo loco ad eundem locum remeaverint ut nec una
quidem caeli stella in alio loco sit quam in quo fuit cum omnes aliae ex eo loco motae sunt
Ad quem reversae anno suo finem dederunt ita ut lumina quique cum erraticis quinque
in isdem locis et partibus sint in quibus incipiente anno mundano fuerunt Hoc autem
ut physici volunt post quindecim milia peracta contigit Ergo sicut annus lunae mensis
est et annus solis xii menses et aliarum stellarum Hi sunt anni quos supra rettulimus ita mun¬
danum annum x̿v annorum quales nunc computamus efficiunt Ille ergo vere annus vertens vo¬
candus est quem non solis id est unius astri reditu metitur sed quem stellarum omniumque quae
in quocumque caelo sunt ad eundem locums reditums sub eadem caeli totius descriptione con¬
cludit Unde et mundanus dicitur quia mundus proprie caelum vocatur Igitur sicut solis non solum
a kalendis ianuariis usque ad easdem vocamus sed et a sequente post kalendas die
usque in diem eundem reditus annus vocatur Ita huius mundani anni initium sibi
quisque facit quodcumque decreverit Ut ecce nunc cicero a defectu solis qui sub romuli fine
contigit mundani anni principium sibi ipse constituit et licet iam saepissime postea
defectus solis evenerit non dicitur tamen mundanum annum repetita defectio solis implesse
sed tunc implebitur cum sol deficiens in isdem locis et partibus et ipse erit et omnes caeli stel¬
las omiaque sidera rursus inveniet in quibus fuerant cum sub romuli fine deficeret
Igitur a discessu romuli post annorum x̿v sicut asserunt physici sol denuo ita deficiet
ut in eodem signo eademque parte sit ad idem principium in quo sub romulo fuerant
stellis quoque omnibus signisque vocatis Peracti autem fuerant cum scipio in africa militaret
a discessu romuli anni quingenti lxx et iii Anno enim ab urbe condita dcmoviͦi hic sci¬
pio deleta carthagine triumphavit Ex quo numero annis remotis xxx iibus regni
romuli et duobus qui inter somnium et consummatum bellum fuerunt dlxxiii a discessu
romuli ad somnium usque remanebunt Ergo rationabiliter vereque signavit necdum
mundani anni xx partem esse conversam Nam vicesimae parti quot anni supersint
a fine romuli ad africanam militiam scipionis quos diximus annos fuisse dlxxiii
quisquis in digitos mittit inveniet Unde conficiatur bissextus
Bissextus igitur ex quadrantis ratione per quadriennium conficitur Quadrantem namque solent
appellare quartam partem cuiuslibet rei Verbi gratia pecuniae temporis loci et
ideo iiii pars diei qui xxiiii horis cum sua nocte completur id est horae sex quadrans
consuete vocatur Quadrantis autem huiusce per quadriennium in diem integrum colligen¬
di et suo in loco intercalandi haec est ratio quia sol annumum caeli ambitum id est xii
signa circuli zodiaci notissima non in ccclxv diebus sed superadditis sex
horis adimplere cognoscitur unde fit ut si verbi gratia nunc aequinoctialem caeli
locum mane oriens intraverit in hunc anno sequente in meridie tertio vespere
