Annus solaris habet quattuor tempora
menses duodecim ebdomadas quinquaginta duas 
dies trecentos sexaginta quinque et quadrantem 
horas octo milia et septingentas sexaginta Sex
Punctos (habet) quadraginta tria milia et octingentos
triginta minuta octoginta septem milia et sescentam sexaginta partes centum triginta unum milia et trecentas nonaginta momenta trecenta quinquaginta novem milia et trecenta quadraginta
ostenta quingenta triginta septem milia et centum sexaginta
Tempus habet menses tres dies nonaginta unum horas Septem et dimidiam
Menses septem habent dies triginta unum et quattuor triginta et unus viginti octo ebdomadas quattuor et dies supra
Ebdomada habet dies septem
Dies habet horas viginti quattuor
Hora habet punctos quinque minuta decem partes quindecim momenta quadraginta ostenta sexaginta
Punctus habet minuta duo partes tres momenta octo ostenta
duodecim
Unum minutum habet partem unam et dimidiam momenta quattuor ostenta sex
Una pars habet momenta duo et duas partes tertii momenti ostenta quattuor
Unum momentum habet ostenta unum et dimidium
Ostentum habet atomos trecentos Septuaginta sex
Momentum habet atomos quingentos sexaginta quattuor id est ostentum et semissem
Pars vero habet atomos mille quingentos quattuor ostenta quattuor momenta duo et bissem unius momenti
Minutum habet atomos duo milia ducentos quinquaginta sex ostenta sex momenta quattuor partem et dimidiam
Punctus habet atomos quattuor milia quingentos duodecim ostenta duodecim momenta octo partes tres minuta duo
Hora vero habet atomos viginti duo milia quingentos sexaginta ostenta sexaginta momenta quadraginta partes quindecim minuta decem punctos quinque
Dies quippe habet atomos quingenta quadraginta unum milia et quadringentos quadraginta ostenta mille quadringenta quadraginta momenta nongenta sexaginta partes trecentas sexaginta minuta ducenta quadraginta punctos centum viginti horas viginti quattuor
Signum vero unum habet atomos sedecies milia et ducenta quadraginta tria milia ducentos ostenta quadraginta tria milia ducenta momenta viginti octo milia octingentar partes horarum decem milia octingentas minuta septem milia ducenta punctos tria milia sescentos horas septingentas viginti partes proprias quae pro diebus conputantur triginta
Duodecim signa habent atomos centies nonagies et quater milia et nongenta octodecim milia quadringentos ostenta quingenta octodecim milia quadringentam momenta trecenta quadraginta quinque miliar sescenta partes horarum centum viginti novem milia sescentas minuta octoginta sex milia quadringenta punctos quadraginta tria milia ducentos horas octo milia sescentas quadraginta partes signi proprias trecentas sexaginta
Primus modus est de luna quid quinquefarie accipitur
Primus namque annus est cum luna viginti septem diebus et octo horis zodiacum percurrens ad id signum ex quo egressa est revertitur
Secundus duobus diebus et quattuor horis prolixior
Tertius qui duodecim mensibus huiusmodi id est diebus trecentis quinquaginta quattuor expletur et vocatur communis
Quartus qui embolismus graece dicitur id est superaugmentum et habet tredecim  menses id est dies trecentos octoginta quattuor
Quintus est dum luna per novemdecim annos etiam saltu transacto ad easdem recurrit aetates
Sextus annus es secundum stellam quae vocatur Mercurius qui trecentis triginta novem diebus expletur
Septimus annus est secundum stellam quae vocatur Venus qui trecentis quadraginta octo diebus expletur
Octavus annus est solaris cum sol ad eadem loca siderum redit peractis trecentis sexaginta quinque diebus et sex horis
Nonus est item solaris dum quarto anno bissextus inseritur et fiunt dies trecenti sexaginta sex
Decimus est item solaris dum sol per viginti octo annos
circulum concurrentium complet
Undecimus annus est secundum stellam quae voatur Mars qui peractis duobus annis completur
Duodecimus annus est secundum stellam quae vocatur Iovis qui peractis duodecim annis impletur

annus non is solus est quem nunc communis omnium usus appellat sed singulorum seu luminum seu stellarum emenso omni caeli circuitu a certo loco in eundem locum reditus annus suus est sic mensis lunae annus est intra quem caeli ambitum lustrat nam et a luna mensis dicitur quia Graeco nomine luna [mene] vocatur Vergilius denique ad discretionem lunaris anni qui brevis est annum qui cursu solis efficitur significare volens ait interea magnum sol circumvolvitur annum annum magnum vocans solis comparatione lunaris nam cursus quidem Veneris atque Mercurii paene par soli est Martis vero annus fere biennium tenet tanto enim tempore caelum circumit Iovis autem stella duodecim et Saturni triginta annos in eadem circumitione consumit haec de luminibus ac vagis ut saepe relata iam nota sunt annus vero qui mundanus vocatur qui vere vertens est quia conversione plenae universitatis efficitur largissimis saeculis explicatur cuius ratio talis est stellae omnes et sidera quae infixa caelo videntur quorum proprium motum numquam visus humanus sentire vel deprehendere potest moventur tamen et praeter caeli volubilitatem qua semper trahuntur suo quoque accessu tam sero promoventur ut nullius hominum vita tam longa sit quae observatione continua factum de loco permutationem in quo eas primum viderat deprehendat mundani ergo anni finis est cum stellae omnes omniaque sidera quae [aplanes] habet a certo loco ad eundem locum ita remeaverint ut ne una quidem caeli stella in alio loco sit quam in quo fuit cum omnes aliae ex eo loco motae sunt ad quem reversae anno suo finem dederunt ita ut lumina quoque cum erraticis quinque in isdem locis et partibus sint in quibus incipiente mundano anno fuerunt hoc autem ut physici volunt post annorum quindecim milia peracta contingit ergo sicut annus lunae mensis est et annus solis duodecim menses et aliarum stellarum hi sunt anni quos supra rettulimus ita mundanum annum quindecim milia annorum quales nunc computamus efficiunt ille ergo vere annus vertens vocandus est quem non solis id est unius astri reditu metimur sed quem stellarum omnium quae in quocumque caelo sunt ad eundem locum reditus sub eadem caeli totius descriptione concludit unde et mundanus dicitur quia mundus proprie caelum vocatur igitur sicut annum solis non solum a Kalendis Ianuariis usque ad easdem vocamus sed et a sequente post Kalendas die usque ad eundem diem et a quocumque cuiuslibet mensis die usque in diem eundem reditus annus vocatur ita huius mundani anni initium sibi quisque facit quodcumque decreverit ut ecce nunc Cicero a defectu solis qui sub Romuli fine contigit mundani anni principium sibi ipse constituit et licet iam saepissime postea defectus solis evenerit non dicitur tamen mundanum annum repetita defectio solis implesse sed tunc implebitur cum sol deficiens in isdem locis et partibus et ipse erit et omnes caeli stellas omniaque sidera rursus inveniet in quibus fuerant cum sub Romuli fine deficeret 
igitur a discessu Romuli post annorum quindecim milia sicut adserunt physici 
sol denuo ita deficiet ut in eodem signo eademque parte sit ad idem principium in 
quo sub Romulo fuerat stellis quoque omnibus signisque revocatis 
peracti autem fuerant cum Scipio in Africa militaret a discessu Romuli anni quingenti septuaginta et tres 
anno enim ab urbe condita sexcentesimo septimo hic Scipio deleta Carthagine triumphavit ex quo numero annis remotis triginta duobus regni 
Romuli et duobus qui inter somnium et consummatum bellum fuerunt quingenti septuaginta tres a discessu 
Romuli ad somnium usque remanebunt ergo rationabiliter vereque signavit necdum mundani anni vicesimam partem esse conversam 
nam vicesimae parti quot anni supersint a fine Romuli ad Africanam militiam Scipionis 
quos diximus annos fuisse quingentos septuaginta tres quisquis in digitos mittit inveniet 

Bissextus igitur ex quadrantis ratione per quadriennium conficitur Quadrantem namque solent appellare quartam partem cuiuslibet rei verbi gratia pecuniae temporis loci et ideo quarta pars diei qui XXIV horis cum sua nocte completur id est horae VI quadrans consuete vocatur Quadrantis autem huiusce per quadriennium in diem integrum colligendi et in loco suo intercalandi haec est ratio quia sol annuum coeli ambitum id est XII signa circuli zodiaci notissima non in CCCLXV diebus sed superadditis VI horis adimplere cognoscitur unde fit ut si verbi gratia nunc aequinoctialem coeli locum mane oriens intraverit in hunc anno sequente meridie tertio vespere quarto media nocte quinto rursus in exortu diei utpote completo diei totius circuitu recurrat sicque necessario diem superfluum admoneat ubilibet interponendum annique quarti plenitudini esse copulandum Quem Aegyptii anno suo solemniter expleto id est IV Calendarum Septembrium Romani autem VI Calendarum Martiarum die unde et bissextum vocant intercalare consuerunt

Sed de mensura crementi bissextilis ne te nostra lateat sententia dicimus quadrantem eius diei id est sex horas per annum accrescere horam autem per duos menses dimidium vero horae per unum mensem solis dico naturalem porro quartam partem horae id est punctum per medium mensis quia solem novimus zodiacum circulum id est duodecim signa horoscopi per CCCLXV dies et VI horas ambire singula autem signa eiusdem zodiaci per XXX dies et X horas ac semissen naturali cursu peragere dimidium vero signi cuiusque per XV dies V horas et quadrantem unius horae percurrere



VIII IN QUOT ANNIS DE BISSEXTILIBUS DIEBUS UNUS ANNUS ADCRESCAT
In quattuor annis unus dies in octo duo in duodecim tres in sedecim quattuor in viginti quinque dies adcrescunt In viginti octo ebdomadam complent In quadraginta annis dies decem in centum viginti unciam unius anni praeparant
In ducentis quadraginta duos menses ostendunt In quadringentis octoginta quattuor menses esse probantur quae est tertia pars unius anni In nongentis sexaginta bissem unius anni manifestum est In mille quadringentis sexaginta annis annum integrum id est trecentos sexaginta sex dies esse probantur



Primo igitur anno praeparationis bissexti prima hora noctis quae diem XV Kal April praecedit intrat sol in Arietem et exit de Ariete secundo puncto undecimae horae noctis quae praecedit diem XV Kal Maii

Et intrat in Taurum tertio puncto horae undecimae noctis quae praecedit diem XV Kal Maii et exit de Tauro hora nona dici plena quod est XVI Kal Iunii

Et intrat in Geminos decima hora diei inchoante quod est XVI Kal Iunii et exit de Geminis secundo puncto horae octavae noctis quae praecedit diem XV Kal Iulii

Et intrat in Cancrum tertio puncto horae octavae noctis quae praecedit diem decimum quintum Kal Iulii et exit de Cancro hora sexta diei plena quod est XVI Kal Augusti

Et intrat in Leonem hora diei septima inchoante quod est XVI Kal Augusti et exit de Leone secundo puncto quintae horae noctis quae praecedit diem XVI Kal Septemb

Et intrat in Virginem tertio puncto quintae horae noctis quae praecedit diem XVI Kal Septemb et exit de Virgine hora tertia diei plena quae est XVI Kal Octob

Et intrat in Libram hora diei quarta inchoante quod est XVI Kal Octob et exit de Libra secundo puncto horae secundae quae praecedit diem XVI Kal Novemb

Et intrat in Scorpionem tertio puncto horae secundae noctis quae praecedit diem XVI Kal Novemb et exit de Scorpione hora 12 plena noctis quae praecedit diem XVI Kal Decemb

Et intrat in Sagittarium hora diei prima inchoante quod est XVI Kal Decemb et exit de Sagittario secundo puncto undecimae horae diei quae est XVII Kal Ian

Et intrat in Capricornum tertio puncto undecimae horae diei quod est XVII Kal Ian et exit de Capricorno hora nona plena noctis quae praecedit diem XVII Kal Febr

Et intrat in Aquarium hora decima noctis inchoante quae praecedit diem XVII Kal Febr et exit de Aquario secundo diei puncto horae octavae quod est XV Kal Mart

Et intrat in Pisces tertio puncto horae diei octavae quod est XV Kal Mart et exit de Piscibus hora sexta plena noctis quae praecedit diem XV Kalendas Aprilis
De secundo anno praeparationis bissexti

Anno secundo praeparationis bissexti intrat sol in Arietem hora septima inchoante noctis quae praecedit diem XV Kal April et exit de Ariete secundo puncto quintae horae diei quod est XV Kal Maii

Et intrat in Taurum tertio puncto quintae horae quae est XV Kal Maii et exit de Tauro hora tertia plena noctis quae praecedit diem XV Kal Iunii

Et intrat in Geminos hora quarta inchoante noctis supradictae et exit de Geminis secundo puncto horae diei secundae quod est XV Kal Iulii

Et intrat in Cancrum tertio puncto horae diei secundae quod est XV Kal Iul et exit de Cancro hora diei duodecima plena quod est XV Kal Augusti

Et intrat in Leonem hora prima noctis inchoante quae praecedit XV Kal August et exit de Leone secundo puncto horae undecimae noctis quae praecedit diem XV Kal Septemb

Et intrat in Virginem tertio puncto horae undecimae noctis quae praecedit diem XV Kal Septemb et exit de Virgine nona hora diei plena quod est XVI Kal Octob

Et intrat in Libram decima hora diei inchoante quod est XVI Kal Octob et exit de Libra secundo puncto horae octavae noctis quae praecedit diem XVI Kal Novemb

Et intrat in Scorpionem tertio puncto octavae horae noctis supradictae et exit de Scorpione hora diei sexta completa quod est XVI Kal Decemb

Et intrat in Sagittarium hora septima diei inchoante quod est XVI Kal Decemb et exit de Sagittario secundo puncto quintae horae noctis quae praecedit diem XVI Kal Ianuarii

Et intrat in Capricornum tertio puncto quintae horae noctis supradictae et exit de Capricorno tertia hora diei plena quod est XVII Kal Febr

Et intrat in Aquarium quarta hora diei inchoante quod est XVII Kal Febr et exit de Aquario secundo puncto secundae horae noctis quae praecedit diem XVII Kal Febr

Et intrat in Pisces tertio puncto secundae horae noctis praedictae et exit de Piscibus duodecima hora noctis plena quae praecedit diem XV Kal Aprilis
De tertio praeparationis bissexti

Anno tertio praeparationis bissexti in initio primae horae diei quod est XV Kal April intrat sol in Arietem et exit de Ariete secundo puncto horae diei undecimae quod est XV Kal Maias

Et intrat in Taurum tertio puncto horae diei undecimae quod est XV Kal Maias et exit de Tauro hora nona plena quae praecedit diem XV Kal Iunii

Et intrat in Geminos inchoante hora decima noctis supradictae et exit de Geminis secundo puncto horae diei octavae quod est XV Kal Iulii

Et intrat in Cancrum tertio puncto horae octavae quod est XV Kal Iulii et exit de Cancro sexta hora noctis quae praecedit diem XV Kal August

Et intrat in Leonem hora septima supradictae noctis inchoante et exit de Leone secundo puncto horae diei quintae quod est XV Kal Septemb

Et intrat in Virginem tertio puncto horae diei quintae quod est XVI Kal Septemb et exit de Virgne hora tertia noctis plena quae praecedit diem XV Kal Octobr

Et intrat in Libram quarta hora praedictae noctis inchoante et exit de Libra secundo puncto horae diei secundae quod est XVI Kal Novemb

Et intrat in Scorpionem tertio puncto horae diei secundae quod est XVI Kal Novemb et exit de Scorpione hora duodecima diei plena quod est XVI Kal Decemb

Et intrat in Sagittarium prima hora noctis inchoante quae praecedit diem XV Kal Decembr et exit de Sagittario secundo puncto undecimae horae noctis praedictae quae praecedit diem XVI Kal Ian

Et intrat in Capricornum tertio puncto undecimae horae noctis praedictae et exit de Capricorno nona hora diei plena quod est XVII Kal Febr

Et intrat in Aquarium decima hora diei inchoante quod est XVII Kal Febr et exit de Aquario secundo puncto octavae horae noctis quae praecedit diem XIV Kal Mart

Et intrat in Pisces tertio puncto horae octavae noctis supradictae et exit de Piscibus hora sexta diei plena quod est decimo quinto Kal April
De quarto anno praeparationis bissexti

Anno quarto praeparationis bissexti infrat sol in Arietem hora diei septima inchoante quod est XV Kal April et exit de Ariete secundo puncto horae noctis quintae quae praecedit diem XIV Kal Maii

Et intrat in Taurum tertio puncto horae quintae noctis praedictae et exit de Tauro hora diei tertia plena quod est XV Kal Iunii

Et intrat in Geminos hora diei quarta inchoante quod est XV Kal Iunii et exit de Geminis secundo puncto horae noctis secundae quae praecedit diem XIV Kal Iulii

Et intrat in Cancrum tertio puncto horae secundae noctis supradictae et exit de Cancro hora duodecima plena noctis quae praecedit diem XV Kal August

Et intrat in Leonem hora diei plena quod est XV Kal August et exit de Leone secundo puncto horae diei undecimae quod est XVI Kal Septemb

Et intrat in Virginem tertio puncto horae diei undecimae quod est XVI Kal Septemb et exit de Virgine nona hora noctis plena quae praecedit diem XV Kal Octob

Et intrat in Libram decima hora noctis inchoante quae praecedit diem XV Kal Octobr et exit de Libra secundo puncto octavae horae diei quod est XVI Kal Novemb

Et intrat in Scorpionem tertio puncto octavae horae diei quod est XV Kal Novemb et exit de Scorpione sexta hora noctis plena quae praecedit diem XVI Kal Decemb

Et intrat in Sagittarium hora septima supradictae noctis inchoante et exit de Sagittario secundo puncto quintae horae diei quod est decimo sexto Kal Ian

Et intrat in Capricornum tertio puncto horae diei quintae quod est XVI Kal Ian et exit de Capricorno hora noctis tertia plena quae praecedit diem XVI Kal Febr

Et intrat in Aquarium inchoante hora noctis quarta supradictae et exit de Aquario secundo puncto horae diei secundae quod est decimo quarto Kal Mart

Et intrat in Pisces tertio puncto horae diei secundae quod est XIV Kal Mart et exit de Piscibus duodecima hora die plena quod est XV Kal April

Sicque sol primo anno post bissextum sexta hora noctis qua Arietem intraverat exit de Piscibus secundo vero anno duodecima hora eiusdem noctis tertio anno sexta hora diei sequentis quarto autem anno duodecima hora ipsius diei quod est XV Kal April Haeque viginti quatuor id est nox cum die sexto Kalend Mart intercalari iubentur ut iterum sol bissexto completo prima hora noctis quae praecedit decimo quinto Kalend April Arietem possit ingredi

XIIII DE ASCENSU AC DESCENSU SOLIS
Ascensus solis dicitur augmentum lucis et descensus eius dicitur augmentum noctis ac tenebrarum Hic autem ascensus
atque descensus eo modo conficitur ut in quindecim diebus sive in ascensu id est in lucis augmento sive in descensu quod est in lucis detrimento hora una compleatur et in trigintar diebus horae duae in sexaginta diebus id est in duobus mensibus horae quattuor et in tribus mensibus horae sex
Sic fit ut dies brumalis brevissima quae fuit horarum sex ascendente sole post tres menses exactos habeat horas duodecim ac deinde post totidem menses habeat horas octodecim et econtra dies solstitialis longissima quae octodecim horarum fuit descendente sole post tres menses habeat horas duodecim itemque post menses totidem horas sex In ascensu itaque solis ad augmentum diei cotidies adcrescunt ostenta quattuor Hora autem habet ostenta sexaginta Quindecies quattuor faciunt sexaginta Sic in quindecim diebus adcrescit una hora Eadem ratio est in descensu solis id est in detrimento lucis observanda
X IN QUOT ANNIS PER SALTUM LUNAE UNUS ANNUS SUBTRAHATUR
Item de saltu lunae novemdecim anni unum diem efficiunt Centum nonaginta anni decem dies faciunt Mille nongenti anni centum dies efficiunt Hic numerus ter ductus hoc est quinque milia septingenti anni tricentos dies demonstrant
lunge sexies centum nonaginta qui faciunt mille centum quadraginta Hunc numerum si superioribus iunxeris habebis dies tricentos sexaginta Adice autem ad hunc numerum quinquies decem et novem ad integrum annum qui sunt tricenti sexaginta quinque
Sunt in totum sex milia nongenti triginta quinque anni unum annum in saltu lunari per diem efficiunt



Purus oriens atque non fervens serenum diem nuntiat at hibernum pallidus grandinem Si et occidit pridie serenus et oritur tanto certior fides serenitatis Concavus oriens pluvias praedicit idem ventos cum ante exorientem eum nubes rubescunt quod si et nigrae rubentibus intervenerint et pluvias cum occidentis aut orientis radii videntur coire pluvias
Si circa occidentem rubescunt nubes serenitatem et futuri diei spondent Si in exortu spargentur partim ad austrum partim ad aquilonem pura circa cum serenitas sit licet pluviam tamen ventosam significabunt si in ortu aut in occasu contracti cernentur radii imbrem Si in occasu eius pluet aut radii nubem in se trahent asperam in proximum diem tempestatem significabunt
Cum Oriente radii non inlustres eminebunt quamvis circumdatae nubes non sint pluviam portendent Si ante exortum nubes globabuntur
hiemem asperam denuntiabunt si ab ortu repellentur et ad occasum abibunt serenitatem Si nubes solem circumcludent quanto minus luminis relinquent tanto turbidior tempestas erit si vero etiam duplex orbis fucrit eo atrocior
Quod si in exortu aut in occasu fiet ita ut rubescant nubes maxima ostendetur tempestas Si non ambibunt sed incumbent a quocumque vento fuerint eum portendenty si a meridie et imbrem Si oriens cingetur orbe ex qua parte is se ruperit expectetur ventus Si totus defluxerit aequaliter serenitatem dabit
Si in ortu longe radios per nubes porriget et medius erit inanis pluviam significabit si ante ortum radii se ostendent aquam et ventum si circa occidentem candidus circulus erit noctis lenem tempestatem si nebula vehementiorem si cadente sole ventum si ater circulus fuerit ex qua regione is ruperit se ventum magnum
Proxima sint iurae lunae praesagia Quartam eam maximae observat Aegyptus Si splendens exorta puro nitore fulsit serenitatem si rubicunda ventos si nigra pluvias portendere creditur in quinta decima Cornua eius obtusa pluviam erecta et infesta ventos semper significant quarta tamen maximae Cornu eius septentrionale acuminatum atque rigidum illum praesagit ventum inferius austrum utraque recta noctem ventosam Si quartam orbis rutilus cingebit et ventos et imbres praemonebit
Apud Varronem ita est Si quarto die luna erit directa magnam tempestatem in mari praesagiet nisi coronam circa se habeat et eam sinceram quoniam illo modo non ante plenam lunam hiematurum ostendit Si plenilunio per dimidium pura erit dies serenos significabit si rutila ventos nigrescens imbres Si aliquo orbe nubem incluserit ventos quas eruperit si gemini orbes cinxerint maiorem tempestatem et matorem si tres erunt aut nigri interrupti atque distracti Nascens luna si cornu superiore abatrato sarget pluvias decrescens dabit si inferiore ante plenilunium Si in media nigritia illa fuerit imbrem in plenilunio Si plena circa se habebit orbem ex qua parte is maxime splendebit ex ea ventum ostendet si in ortu cornua crassiora fuerint horridam tempestatem Si ante quartam non apparuerit vento favonio flante hiemalis toto mense erit Si sexta decima vehementius flammea apparuerit asperas tempestates praesagiet
Sunt et ipsius lunae octo articuli quoties in angulos solis incidat plerisque intra eos tantum observantibus praesagia eius hoc est tertius septimus undecimus quintus decimus nonus decimus vicesimus tertius vicesimus septimus et interlunium
Tertio loco stellarum observationem esse oportet Discurrere hae videntur interdum ventique protinus secuntur In quorum parte ita praesagiere Caelum cum aequaliter totum erit splendidum articuli temporum quos proposuimus autumnumr serenum praesagiabitur frigidum Si ver et aestas non sine refrigerio aliquo transierint autumnum serenum ac densum minusque ventosum facient Autumni serenitas ventosam hiemem facit
Cum repente stellarum fulgur obscuratur ut id neque nubilo nec caligine accidat graves denuntiantur tempestates Si volitare plures stellae videbuntur quo ferentur albescentes ventos ex his partibus nuntiabunt aut si
cura stabunt certos si id in pluribus partibus fiet inconstantes ventos et undique si stellarum errantium aliquam orbis incluserit imbrem
Sunt in signo Cancri duae stellae parvae Aselli appellatae exiguum inter illas spatium optinente nubicula quam Praesepia appellant Haec cum caelo sereno apparere desiit atrox hiems sequitur Si in alteram earum aquiloniam caligo abstulit auster saevit si austrinam aquilo
Arcus cum sunt duplices pluvias nuntiant a pluviis serenitatem non perinde certam circulus nubis circa sidera aliqua pluviam Cum aestate vehementius tonuit quam fulsit ventos ex ea parte denuntiat contra si minus tonuit imbrem Cum sereno caelo fulgetrae erunt et tonitrua abhiemabit atrocissime autem cum ex omnibus quattuor partibus caeli fulgorabit cum ab aquilone tantum in posterum diem aquam portendit cum a septentrione ventum eum Cum ab austro vel choro aut favonio nocte serena fulgorablt ventum et imbrem ex isdem regionibus demonstrabit Tonitrua matutina ventum significant imbrem meridiana
Nubes cum sereno in caelum ferentur ex quacumque parte id fiet venti exspectentur Si eodem loco globabuntur adpropinquatique solo discutientur et hoc ab aquilone fiet ventos si ab austro imbres portendent Sole occidente si ex utraque parte eius caelum petent tempestatem significabunt Vehementius atrae ab Oriente in noctem aquam minantur ab occidente in posterum diem
Si nubes ut vellera lanae spargentur multae ab Oriente aquam in triduum praesagient Cum in cacuminibus montium nubes consident hiemabit Si cacumina pura fient disserenabit Nube gravida candicante quod vocant tempestatem albam grando inminebit Caelo quamvis a sereno nubicula quamvis parva flatum procellosum dabit Nebulae montibus discendentes aut caelo cadentes vel in vallibus sidentes serenitatem promittent
Ab his terreni ignes proxime significant Pallidi namque murmurantesque tempestatum nuntii sentiuntur pluviae iam si in lucernis fungi Si flexuose volitet flamma ventum et lumina cum ex sese flammas elidunt aut vix accenduntur item cum in aeno pendente scintillae coacervantur vel cum tollentibus ollas carbo adhaerescit aut cum contentus ignis
est favillam discutit scintillamve emittit vel cum cinis in foco concrescit et carbo vehementer perlucet
Est et aquarum significatio Mare si tranquillum in portu cursitabit murmurabitve intra se ventum praedicit si id hieme et imbrem litora ripaeque si resonabunt tranquillo asperam tempestatem item maris ipsius tranquillus sonitus spumaeve dispersae aut aquae bullantes Pulmonesve marini in pelago plurimum dierum hiemem portendunt Saepe et silentio intumescit inflatumque altius solito iam intra se esse ventos fatetur
Et quidam et montium sonitus nemorumque mugitus praedicunt Et sine aura quae sentiatur folia ludentia lanugo populi aut spinae volitans
Aquisque plumae innatantes atque etiam in campanis venturam tempestatem praecedens suus fragor Caeli quidem murmur non dubiam significationem habet
Praesagiunt et animalia Delphini tranquillo mari lascivientes flatum ex qua venient parte item spargentes aquam idem turbato tranquillitatem Lulligo volitans conchae adhaerescente echini adfigentes sese aut harena saburrantes tempestatis signa sunt ranae quoque ultra solitum vocales et fulicae matutino clangore
Item mergi anatcsque pinnas rostro purgantes ventum caeteraeque aquaticae aves concursantes grues in mediterranea festinantes merg caviae maria aut stagna fugientes Grues silentio per sublime volantes serenitatem sicut noctua in imbre garrula aut sereno tempestatem corvique singultu quodam latrantes seque concutientes si continuabunt si vero carptim vocem resorbebunt ventosum imbrem
Graculi sero a pabulo recedentes hiemem et albae aves cum congregabuntur et cum terrestres volucres contra aquam clangores dabunt perfundentesque sese sed maxime cornix hirundo tam iuxta aquam volitans ut pinna saepe percutiat quaeque in arboribus habitant fugitantes in nidis suis et anseres continuo clangore intempestivi Ardea in mediis arenis tristis Nec mirum aquaticas aut in totum volucres praesagia aeris sentire
Pecora exultantia et indecora lascivia ludentia easdem significationes habent et boves caelum olfactantes seque lambentes contra pilum Turpesque porci alienos sibi manipulos feni lacerantes segniterve et contra industriam suam apes absconditae vel formicae concursantes aut ova progerentes item vermes terreni erumpentes
Trifolium quoque inhorrescere et folia contra tempestatum subrigere certum est Necnon et in cibis mensisque nostris vasa quibus exculentium additur sudorem repositoriis relinquentia diras tempestates praenuntiant